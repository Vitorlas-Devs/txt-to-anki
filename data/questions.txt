01_Jogi_alapok
--------------
1. 
Az alább felsoroltak közül melyik nem jellemző a társadalmi és jogi normákra?
a) A hipotetikus szerkezet.
b) A szankció.
-c) A múltra irányultság.
d) Mindegyik jellemző.


2. 
Az alábbiak közül melyik nem tartozik a társadalmi normák lényeges mozzanatai közé?
a) A magatartás leírása.
b) A magatartás minősítése. (tilos, kötelező stb.)
c) A következmények leírása.
-d) Mindegyik oda tartozik.


3. 
Melyik állítás a legjellemzőbb a jogi normákra?
a) A társadalom alkotja, érvényesülését az állam biztosítja.
-b) Az állam alkotja, érvényesülését az állam biztosítja.
c) Az állam alkotja, érvényesülését a társadalom biztosítja.
d) A társadalom alkotja, érvényesülését a társadalom biztosítja.


4. 
Az alábbi 3 állítás (a,b,c) közül melyik hamis?
a) A jogi normákat gyorsabban meg lehet változtatni, mint az erkölcsi normákat.
b) Az erkölcsi normák szankciórendszerét a társadalmi nyomás jellemzi.
c) A jogi norma az emberek formális magatartására irányul.
-d) Mindhárom előző állítás igaz.


5. 
Az alábbi 3 állítás (a,b,c) közül melyik hamis?
-a) Az erkölcsi normákat gyorsabban meg lehet változtatni, mint a jogi normákat.
b) Az erkölcsi normák szankciórendszerét a társadalmi nyomás jellemzi.
c) A jogi norma az emberek formális magatartására irányul.
d) Mindhárom előző állítás igaz.


5/A.
Hányféle módját ismerjük a jogképződésnek, a jogi normák létrejöttének? Sorolja is fel ezeket.
a) 2
-b) 3 szokásjogi, jogalkalmazói (bírói), jogalkotói
c) 4
d) 5


5/B.
Melyik jogképződési mód során jön létre a precedensjog?
a) Szokásjogi jogképződés útján.
-b) Jogalkalmazói jogképződés útján.
c) Jogalkotói jogképződés útján.
d) Megyegyezés útján.


6.
A jog melyik funkciójának megvalósítását biztosítja elsősorban a bírósági szervezet?
a) Az integráló funkciót.
-b) A konfliktus-feloldó funkciót.
c) A társadalomszervező funkciót.
d) Egyik funkció megvalósítását sem biztosítja.


6/A.
A jog melyik funkciójának megvalósítását biztosítják elsősorban a közigazgatási hatóságok?
a) Az integráló funkciót.
b) A konfliktus-feloldó funkciót.
-c) A társadalomszervező funkciót.
d) Egyik funkció megvalósítását sem biztosítják.


7.
Az alábbi 3 állítás (a,b,c) közül melyik hamis?
a) Az anyagi jogforrás azt a szervet jelenti, amelytől a jogi norma ered.
b) Az alaki jogforrás azt a formát jelenti, amelyben a jogi norma megjelenik.
c) Elsődleges jogforrás maga a jogalkotó hatalom, az állam. 
-d) Mindhárom előző állítás igaz.


8.
Mit mond ki a "Lex superior derogat legi inferiori" alapelv?
a) A később megalkotott jogszabály a korábbinak a hatályát lerontja.
b) A speciális jogszabályt kell alkalmazni az általánossal szemben.
-c) Alacsonyabb szintű jogszabály nem ellenkezhet magasabb szintűvel.
d) Jogszabállyal ellentétes másik jogszabályt nem lehet alkotni.


8/A.
Mit mond ki a "Lex posterior derogat legi priori" alapelv?
-a) A később megalkotott jogszabály a korábbinak a hatályát lerontja.
b) A speciális jogszabályt kell alkalmazni az általánossal szemben.
c) Alacsonyabb szintű jogszabály nem ellenkezhet magasabb szintűvel.
d) Jogszabállyal ellentétes másik jogszabályt nem lehet alkotni.


9. 
Az alábbi jogszabályok közül melyik tartozik az anyagi jog körébe?
a) A büntetőeljárásról szóló törvény.
b) A polgári eljárásról szóló törvény.
c) Az általános közigazgatási rendtartásról szóló törvény.
-d) Egyik sem.


10.
Az alábbi jogszabályok közül melyik tartozik az anyagi jog körébe?
a) A büntetőeljárásról szóló törvény.
-b) A polgári törvénykönyv.
c) Az általános közigazgatási rendtartásról szóló törvény.
d) Egyik sem.


11. 
Az alábbi jogszabályok közül melyik tartozik az alaki jog körébe?
a) A büntető törvénykönyv.
-b) A büntetőeljárásról szóló törvény.
c) A polgári törvénykönyv.
d) A munka törvénykönyve.


12. 
Melyik állítás igaz?
a) A polgári jog a közjog területéhez tartozik.
b) A büntetőjog a magánjog területéhez tartozik.
-c) A kereskedelmi jog a magánjog területéhez tartozik.
d) A közigazgatási jog a magánjog területéhez tartozik.


12/A.
Mit nevezünk joghézagnak?
a) Amikor a bíróság nem tud választani két alkalmazandó jogszabály közül.
b) Amikor két jogszabály egymásnak ellentmondó.
-c) Amikor a jog nem tartalmaz választ egy adott kérdésre.
d) Amikor nincs olyan bíróság, amelyik dönthetne egy adott kérdésben.


12/B.
Melyik jogág szabályozási körébe tartozik a gyülekezési jog?
a) Polgári jog.
-b) Alkotmányjog.
c) Munkajog.
d) Közigazgatási jog.


13. 
Melyik állítás igaz az angolszász jogrendszerekre?
a) A jogalkotás és jogalkalmazás szférája mereven elválik egymástól.
-b) A szabályok jelentős része nincs törvénybe foglalva.
c) E jogrendszerek pillérei az írott jogforrások.
d) A joganyag önálló, zárt rendszert alkot.


14. 
Melyik jogrendszerre a leginkább jellemző, hogy politikailag erősen kötött?
a) Az angolszász jogrendszerekre.
-b) A szocialista jogrendszerekre.
c) A kontinentális jogrendszerekre.
d) A vallási alapú jogrendszerekre.


15. 
Melyik állítás igaz a kontinentális jogrendszerekre?
a) A bírónak jelentős szerepe van a jogalkotásban.
b) A jogszabályok kevésbé elvontak és általánosak.
-c) A joganyag önálló, zárt rendszert alkot.
d) A jogszabályok egy-egy vitás ügy eldöntésekor keletkeznek.


16. 
Melyik állítás nem igaz a szocialista jogrendszerekre vonatkozóan?
a) A politika közvetlenül befolyásolja a jogot.
b) A magánjognak kisebb a jelentősége.
c) A jogi túlszabályozás jellemző.
-d) Mindegyik fenti állítás igaz rá.


17. 
Melyik állítás nem igaz a szocialista jogrendszerekre vonatkozóan?
a) A politika közvetlenül befolyásolja a jogot.
-b) A magánjognak nagy jelentősége van.
c) A jogi túlszabályozás jellemző.
d) Mindegyik fenti állítás igaz rá.
-----------------------------------------------------------------------------
02_Jogszabalytan
----------------


18. 
A tényeknek olyan összessége, amelyhez valamilyen joghatás fűződik, ...
a) a jogi norma diszpozíciója.
b) a jogi norma szankciója.
-c) a jogi norma hipotézise.
d) a jogi norma jogkövetkezménye.


19. 
Az a magatartási szabály, amelyet a jogalkotó a jogalany számára előír, ...
-a) a jogi norma diszpozíciója.
b) a jogi norma szankciója.
c) a jogi norma hipotézise.
d) a jogi norma jogkövetkezménye.


20. 
Egészítse ki a kipontozott részt.
A ... esetén a jogalkotó nem határozza meg, hogy mely tényállás esetén szükséges 
a normában meghatározott magatartást tanúsítani, csupán példaszerűen felsorolja azokat.
a) zárt tényállás
-b) nyitott tényállás
c) parancsoló norma
d) diszpozitív norma


21.
Milyenfajta rendelkezés nem fordulhat elő a jogi norma diszpozíciójában?
a) tiltó
b) parancsoló
c) megengedő
-d) mindhárom előfordulhat


22. 
Melyik állítás igaz?
a) A lopás bűncselekménye mindig vagyoni jellegű szankciót von maga után.
b) A jogi norma megsértése nem járhat személyi jellegű szankcióval.
c) A szankció egyidejűleg mindig csak egyféle joghátrányt alkalmazhat.
-d) Az érvénytelenség a szankciók egyik típusa.


23. 
Melyik állítás igaz?
a) Az apaság vélelme nem megdönthető.
b) A fikció esetén lehetőség van az ellenkező bizonyítására.
c) A 14. életévét be nem töltött személy cselekvőképtelenségének vélelme megdönthető.
-d) A vélelem legfontosabb jogi következménye a bizonyítási teher megfordítása.


24.
Melyik állítás igaz?
-a) Az apaság vélelme megdönthető.
b) A fikció esetén lehetőség van az ellenkező bizonyítására.
c) A 14. életévét be nem töltött személy cselekvőképtelenségének vélelme megdönthető.
d) A fikció legfontosabb jogi következménye a bizonyítási teher megfordítása.


25. 
Egy jogszabály érvényességének hány feltétele van? Sorolja is fel ezeket.
a) 3, a következők:
-b) 4, a következők: megfelelő szerv; megfelelő eljárás; kihirdetés; hierarchiába illeszkedés
c) 2, a következők:
d) 5, a következők:


26. 
Melyik állítás igaz?
a) A jogszabály időbeli hatálya nem lehet visszamenőleges.
b) A magyar jogszabályok területi hatálya Magyarország teljes területe.
-c) Egy jogszabály lehet egyidejűleg érvényes, de nem hatályos.
d) Egy jogszabály lehet egyidejűleg hatályos és érvénytelen.


27. 
Melyik állítás igaz?
a) Egy magyar jogszabály minden magyar állampolgárra vonatkozik.
-b) Egy jogszabály csak a jövőre vonatkozóan állapíthat meg kötelezettséget.
c) A személyi hatály azt határozza meg, hogy ki alkotta a jogszabályt.
d) Egy magyar jogszabály csak magyar állampolgárokra vonatkozik.


28.
Melyik állítás igaz?
a) Egy jogszabály nem érvényes, ha a köztársasági elnök nem írta alá.
b) Egy törvény nem érvényes, ha ellenkezik egy rendelettel.
-c) Egy jogszabály nem érvényes, ha nem hirdették ki.
d) Mindhárom fenti állítás hamis.


29. 
Melyik állítás igaz?
a) Egy jogszabály nem érvényes, ha a köztársasági elnök nem írta alá.
-b) Egy rendelet nem érvényes, ha ellenkezik egy törvénnyel.
c) Egy jogszabály akkor is érvényes, ha nem hirdették ki.
d) Mindhárom fenti állítás hamis.


30. 
Melyik állítás igaz?
a) A jogszabályok tudományos értelmezésének csak az adott ügyben van kötelező ereje.
-b) A jogalkotói jogszabály értelmezés minden címzettre nézve kötelező.
c) A jogalkalmazói jogszabály értelmezésnek nincs kötelező ereje.
d) A jogalkotói jogszabály értelmezés tilos. 


31.
Melyik állítás igaz?
a) A közigazgatási szervek eljárása mindig kezdeményezésre indul.
-b) A jogalanyok önkéntes jogkövetését is jogalkalmazásnak tekintjük.
c) A jogalkalmazás célja mindig valamilyen jogsérelem orvoslása.
d) A jogalkalmazás utolsó lépése a tényállás megállapítása.


32.
Melyik nem következhet be a jogalkalmazás eredményeképpen?
a) Jogviszony keletkezése.
b) Jogviszony megszűnése.
c) Jogviszony módosulása.
-d) Mindhárom fenti bekövetkezhet.


33. 
Mely szerv biztosítja a bíróságok egységes jogalkalmazását?
a) Az alkotmánybíróság.
b) A törvényszék.
c) Az ítélőtábla.
-d) A Kúria.


33/A 
Mely szerv biztosítja a bíróságok egységes jogalkalmazását?
a) Az alkotmánybíróság.
b) Az ítélőtábla.
-c) A Kúria.
d) Egyik sem.


34. 
Melyik nem tartozik a jogszabály értelmezésének módszerei közé?
a) A rendszertani értelmezés.
b) A történeti értelmezés.
-c) A módszertani értelmezés.
d) A logikai értelmezés.


35. 
A jogviszony szerkezeti elemei közé tartozik
a) a jogviszony helye.
b) a jogviszony ideje.
-c) a jogviszony tartalma.
d) Egyik sem.


36.
Ingatlan adásvételi szerződés esetén a jogviszony tárgya
a) a vételár kifizetése.
b) a tulajdonjog átruházása.
-c) az ingatlan.
d) Egyik sem.


37. 
Melyik állítás hamis?
a) A kötelmi jogban a relatív szerkezetű jogviszonyok jellemzők.
b) A tulajdonjog abszolút szerkezetű jogviszony.
-c) Ha több, mint 2 fél szerepel a szerződésben, az abszolút szerkezetű jogviszonyt eredményez.
d) A károkozás relatív szerkezetű jogviszonyt teremt.


38. 
Az alábbiak (a,b,c) közül melyik nem rendelkezik jogi személyiséggel?
a) Az Állam.
b) Az egyesület.
-c) A társasház.
d) Mindegyik rendelkezik.


38/A. 
Az alábbiak (a,b,c) közül melyik nem rendelkezik jogi személyiséggel?
a) Az Állam.
b) Az egyesület.
c) Az egyetem.
-d) Mindegyik rendelkezik. 


39. 
Melyik állítás igaz?
a) Együttes kötelezettek bármelyikétől az egész tartozás követelhető.
b) Egyetemleges kötelezettek egyidejűleg, de arányosan kötelesek teljesíteni.
c) A kezes az adóssal fele-fele arányban köteles teljesíteni a tartozást.
-d) Mindhárom fenti állítás hamis.
-----------------------------------------------------------------------------
03_Szemelyek_joga
-----------------


40. 
Az alábbi 3 állítás (a,b,c) közül melyik hamis?
-a) Aki jogképes, az önállóan köthet szerződést.
b) Aki jogképes, az jogosultságok alanya lehet.
c) Aki betöltötte a 14. életévét az jogképes.
d) Mindhárom előző állítás igaz.


41. 
Melyik állítás igaz?
a) A jogképesség a születéssel kezdődik.
b) A jogképesség mindig a születés előtti 300-adik napon kezdődik.
c) A jogképesség mindig a fogamzástól kezdődik.
-d) A magzat jogképessége feltételes.


42. 
Melyik állítás igaz?
a) A bíróság korlátozhatja a természetes személy jogképességét.
b) A Ptk. nem korlátozhatja az ember cselekvőképességét.
-c) Aki cselekvőképes, az önállóan köthet szerződést.
d) Mindhárom fenti állítás hamis.


43. 
Az alábbi 3 állítás (a,b,c) közül melyik hamis?
a) 17 éves személy is lehet nagykorú.
b) 17 éves személy is lehet cselekvőképes.
-c) 13 éves személy is lehet korlátozottan cselekvőképes.
d) Mindhárom előző állítás igaz.


44.
Az alábbi 3 állítás (a,b,c) közül melyik hamis?
a) A kiskorú személy a házasságkötéssel nagykorúvá válik.
b) 17 éves személy is lehet cselekvőképes.
c) A 13 éves személy minden esetben cselekvőképtelennek minősül.
-d) Mindhárom előző állítás igaz.


45.
Az alábbi 3 állítás (a,b,c) közül melyik hamis?
a) Nagykorú személy is lehet cselekvőképtelen.
b) Kiskorú személy is lehet korlátozottan cselekvőképes.
-c) A kiskorú személy házasságkötése minden esetben érvénytelen.
d) Mindhárom előző állítás igaz.


46. 
Mit nem tehet meg önállóan a korlátozottan cselekvőképes kiskorú?
-a) Tetszőleges értékű ajándékot adhat.
b) Tetszőleges értékű ajándékot elfogadhat.
c) Rendelkezhet munkával szerzett jövedelmével.
d) Mindhárom fenti jognyilatkozatot megteheti önállóan.


47. 
Melyik nem tartozik a gyám feladatai közé?
a) A gyermek gondozása, nevelése.
b) A gyermek vagyonának kezelése.
c) A gyermek törvényes képviselete.
-d) Mindhárom fenti a gyám feladatai közé tartozik.


48. 
Melyikkel nem feltétlenül kell rendelkeznie a jogi személynek?
a) Székhellyel.
b) Saját vagyonnal.
-c) Telephellyel.
d) Képviselővel.


49. 
Ki felel a jogi személy tartozásaiért?
a) A vezető tisztségviselő.
b) A döntéshozó szerv.
c) A tagok és alapítók.
-d) Egyik sem.


50. 
Mikor jön létre a jogi személy?
a) A létesítő okirat aláírásakor.
b) A bejegyzési kérelem bírósághoz történő benyújtásakor.
-c) A bírósági nyilvántartásba vétel megtörténtekor.
d) A bírósági határozat kézbesítésekor.


51. 
Ki látja el a jogi személy tulajdonosainak érdekvédelmét?
a) A könyvvizsgáló.
b) A vezető tisztségviselő.
-c) A felügyelőbizottság.
d) Egyik sem.


52. 
Ki látja el a jogi személy törvényes működésének felügyeletét?
a) Az ügyészség.
b) A felügyelőbizottság.
-c) A nyilvántartó bíróság.
d) Egyik sem.


53.
Melyik állítás hamis?
a) Összeolvadásnál a korábbi jogi személyek megszűnnek.
-b) Kiválásnál a jogi személy megszűnik.
c) Különválásnál a jogi személy megszűnik.
d) Átalakulásnál a korábbi jogi személy megszűnik.


54. 
Melyik nem tartozik a (jogi személy) jogutód nélküli megszűnés esetei közé?
a) A tagok kimondják a megszűnést.
b) A létesítő okiratban meghatározott idő eltelik.
-c) A jogi személy tartozása meghaladja a vagyonát.
d) A jogosult szerv megszünteti.


55. 
Melyik állítás igaz?
a) Alapítvány létrehozásához legalább 10 alapító szükséges.
b) Az egyesület megszűnik, ha tagjainak száma tartósan nem éri el a 12 főt.
c) Az egyesület átalakulhat alapítvánnyá.
-d) Egyik fenti állítás sem igaz.


56.
Melyik állítás igaz?
a) Alapítvány létrehozásához legalább 10 alapító szükséges.
-b) Az egyesület megszűnik, ha tagjainak száma tartósan nem éri el a 10 főt.
c) Az alapítvány átalakulhat egyesületté.
d) Egyik fenti állítás sem igaz.


57.
Egyesületnél mely esetben kötelező a felügyelőbizottság létrehozása?
a) Ha a tagok több, mint negyede nem természetes személy.
b) Ha a tagok létszáma az 50 főt meghaladja.
c) Ha a könyvvizsgáló ezt kéri.
-d) Egyik fenti esetben sem kötelező.


58.
Egyesületnél mely esetben kötelező a felügyelőbizottság létrehozása?
-a) Ha a tagok több, mint fele nem természetes személy.
b) Ha a tagok létszáma az 50 főt meghaladja.
c) Ha a könyvvizsgáló ezt kéri.
d) Egyik fenti esetben sem kötelező.


59. 
Melyik állítás igaz?
a) Alapítvány nem, de egyesület létrehozható gazdasági tevékenység folytatására.
b) Egyesület nem, de alapítvány létrehozható gazdasági tevékenység folytatására.
-c) Sem egyesület, sem alapítvány nem hozható létre gazdasági tevékenység folytatására.
d) Egyesület és alapítvány is létrehozható gazdasági tevékenység folytatására.
